Proiectul este o aplicație Java dezvoltată folosind Gradle și JavaFX Scene Builder, ce are ca scop crearea unei platforme de socializare între utilizatori. Aplicația este conectată la o bază de date PostgreSQL pentru stocarea și gestionarea datelor utilizatorilor și a interacțiunilor lor. Aplicația permite autentificarea utilizatorilor folosind parole criptate. Odată autentificat, un utilizator poate cere, accepta sau respinge prietenia unui alt utilizator și poate trimite mesaje prietenilor săi. Administratorul platformei are acces la diverse date statistice și filtre despre utilizatori, precum afișarea celei mai mari comunități și filtrarea după nume sau numărul de prieteni.
